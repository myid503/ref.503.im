# 父母经

父母经

索达吉堪布 译

顶礼一切佛菩萨！

如是我闻，一时佛与声闻僧众住于舍卫城给孤独苑精舍。世尊告言：诸比丘，居家于父母双亲恭敬孝养，精心事奉之彼等在家人具足梵天。何以故？诸比丘，善男子之父母，依理而言犹如梵天故。诸比丘，居家于父母双亲恭敬孝养、精心事奉之彼等在家人具足阿阇黎，何以故？诸比丘，善男子之父母，依理而言犹如阿阇黎。诸比丘，居家于父母双亲恭敬孝养、善加供养、精心事奉之彼等在家人具足应供处。何以故？诸比丘，善男子之父母依理而言是应供处故。诸比丘，居家于父母双亲恭敬孝养、善加供养、精心事奉之彼等在家人具足人君，何以故？诸比丘，善男子之父母依理而言犹如人君。诸比丘，居家于父母双亲恭敬孝养、善加供养、精心事奉之彼等在家人具足天神。诸比丘，善男子之父母依理而言犹如天神。

佛说此言已复说偈曰：

父母即梵天，第一阿阇黎，

是子应供处，人君亦是天，

故是应礼处。按摩及沐浴，

涂抹其诸足，或以诸饮食，

衣服卧具垫，智者当承待。

是故诸智者，恭敬事父母，

现世无诋毁，死后转善趣。

佛说此言已，彼等比丘随喜称叹世尊所言。

父母经竟

