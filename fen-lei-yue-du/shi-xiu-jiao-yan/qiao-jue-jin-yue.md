# 窍诀金钥

窍诀金钥

华智仁波切 著

具足十力佛佛子，大菩萨慧无伦比，

声震众刹彼等前，三门恭敬而顶礼。

能仁法理功德宝，妙语源泉甘露滴，

成百智慧卓越士，无谬津梁由经彼。

寂灭清凉施有心，悲悯滋润静相续，

无量菩提心至宝，有寂唯一摩尼珠。

此诸妙法之所诠，此诸如来之遗迹，

此诸勇识之顶宝，此诸正觉之上师。

十方佛尊与佛子，所有讲持妙法者，

一味菩提心中摄，菩提心基现一切。

无除此外之佛道，亦无胜此之佛道，

无此不现之佛道，无此不摄之佛道。

诸佛经行唯一道，菩提心之如意宝，

欲解善缘唾手得，需具三传承窍诀。

深见广大行派道，博大精深大乘轨，

见行地道等持广，善巧方便智深奥，

圣释妙论需依故，印度开宗二祖师，

藏地教主龙钦巴，妙论外无解脱道。

不具菩提心窍诀，浊世多诩学密者，

口头高法漫虚空，纵称善妙是魔宗。

未曾学修大乘论，真实教义视如敌，

彼相续无如来道，菩提心彼岂知晓？

人天导师释迦佛，亦三大劫积闻藏，

方示大乘善妙道，藏土愚者绝非知。

善心悲心偏袒者，暂时常易泪涌动，

愚者纵捧为菩萨，绝无殊胜菩提心。

表面多勤诵禅修，自以为是行佛道，

不知初中末窍诀，绝非胜妙佛子行。

无等人天之依怙，功德源泉三宝前，

未诚皈依获定解，绝非内道佛教徒。

于佛为谁有何德，何故应皈全不知，

皈依偈纵诵十万，绝非正道之皈依。

具足三身五智佛，功德数量不可思，

尽解轮回束缚因，无欺永恒之依处。

妙法佛子菩萨众，无余功德之大海，

人天群生利乐藏，即诸智者之依处。

如来佛子大勇识，如海密行难测度，

殊胜功德若悉知，具无变信智皈依。

暂时自心受痛楚，悲悲凄凄泪洗面，

然于三宝未诚信，伪装哀泣愚皈依。

若未无误而了知，因境依法及学处，

彼人相续岂能具，不共殊胜之皈依？

无此不具道所依，无长功德庄稼田，

无入解脱道之友，无以纳入佛教列。

具此三宝庇护下，所作定趋解脱道，

不堕恶趣值正见，生生世世得妙道。

故以诸时定无欺，三宝作为对境已，

以大士心皈依彼，即菩提心之所依。

作意自利缚网破，以求他圆正觉心，

以普贤行皆回向，行六度真菩提心。

愿行世俗胜义等，分类颇多此尽摄，

一切功德之宝源，即此所谓菩提心。

仅生此心成菩萨，堪为人天供养处，

殊妙利益虽无量，决定获得四特法：

善根不尽至菩提，果报福德自然增，

对治罪恶与烦恼，名副其实成佛子。

善发此心实修法，三传窍诀甘露河，

菩提心中一味摄，见解修行咸清净。

深见离戏真如性，般若经直宣空性，

各别自证入定境，定解离心大中观。

此义深见传承要，二佛龙猛师徒尊，

传承未被杜撰染，依此智宗断增益。

修定慧度之八事，不住不行三智境，

等性三昧无修修，恒常入定行地道。

此义深广之窍诀，补处弥勒及无著，

善说未被寻思污，依此宗风如实修。

广大行派普贤行，佛子胜举无边际，

归摄一戒舍身财，三时善根及护增。

此义广行派窍诀，佛子无等寂天尊，

学集入行善妙论，勤闻思诵实地行。

所护主要根本罪，随前传承十八条，

中者为四皆综合，加舍愿心后廿二。

增即主要行六度，易懂切要窍诀法，

如入行论印藏无，未依此修岂成佛？

三传窍诀甘露河，汇于善说无恼海，

未杂心过混浊毒，全知论典大车疏。

搅拌多闻甘露海，撷取善说精醍醐，

不以三信舌品尝，全知妙手岂能领？

此论显密之总释，传承难思窍诀足，

如来诸宗无谬具，如此善说前未有。

能仁宗旨韶华身，装点能诠句宝饰，

所诠义深持乐触，九乘佛法皆居此。

片面自满新旧犬，狂吠奋力相宰割，

饱食一方道之腹，未尝圆满佛法宴。

三身圆满法宫中，妙法圆满天女身，

接触喜唱九乘歌，赡洲全知父子已。

此论具足诸佛法，其余诸论偏一方，

纵然深奥未具全，九乘甚深之要点。

浊世佛法执偏袒，虚假寻思染显宗，

假伏藏师泯密教，随意杜撰之此时，

契合教理智者论，体验成就真窍诀，

虔信无异佛亲言，全知此论外何需？

精妙论如珍珠鬘，顶戴讲闻受持者，

善缘持教彼大德，全知上师追随者。

以搞世间八法心，扰乱佛教实丑恶，

未获全知赐开许，盗窃善说岂持教？

与如来语无二致，如此善说实难得，

竭力奉劝有智者，勤讲闻修此等论。

空前绝后此善说，乃千要诀之伏藏，

若欲开启此宝藏，当具锋芒之智慧。

三信具慧有缘者，取全知师意伏藏，

自勤实修广传他，真伏藏师成就者。

此外觉受纷现法，零星修法无生圆，

何等富足智者呵，莲师教法贩卖者。

于同真佛成就者，言教不信不实修，

渴求凡愚迷乱语，断绝法缘之征兆。

若真实修则无需，铃鼓铮铮数念珠，

三休息及功德藏，所出教言当实修。

口头实修有何用？理解句义反复修，

教义融心净自意，闭关实修诸要诀。

若晓此理循佛迹，讲修教法一时持，

教法证法自驾驭，不久生起择法智。

此外不知有法者，通达法性非圣智，

有如所智无尽所，此圣者违佛教轨。

一切如来通衢道，菩萨由乐至乐道，

结缘悉得解脱法，修此一佛掌中握。

故愿你我永不离，至尊全知此妙论，

以菩萨行解相续，饶益等同虚空众。

虽我不喜未实修，凭口说法如鹦鹉，

然依全知第二佛，师徒所说无欺惑，

同行法友屡劝请，盛情难却石渠生，

阿哦沙波撰实语，愿成众生诚信处。

善哉！善哉！善哉！

二零零三年藏历十二月译

