# 五 割弃利养

五、割弃利养

看破今生并抛弃恭敬利养十分关键。

《发起菩萨殊胜志乐经》中云：“佛言弥勒，诸菩萨摩诃萨当观利养，生养贪欲；当观利养，坏失正念；当观利养，以其得失能生傲慢卑恭，如是滋长愚痴；于成自利之亲友家悭吝、耽著，生诸诳惑；舍四圣种无惭愧故，一切诸佛所不许可。数习骄逸生高慢故；于师轻慢为魔党羽；乃为放逸散乱之根源；掠夺善根，贪著财物衍生愚痴；抢夺三善；如电、如轮、宛如霹雳；为众多烦恼所染污；于亲友施主家瞻候颜色而生忧恼；扰乱自心；爱物损害心生忧患；于四念处多所忘失；衰损白法；于四正断多有退失；神变神通多有削损；先得利养日后弃失；与怨相处，亲友相弃；引诱他方犹如淫女；失毁禅定及四无量；众生因是深堕地狱、旁生道及阎罗世界；当观（贪著）利养，与提婆达多之行径等同。弥勒，菩萨如是观察利养过失，乐于少欲，不生热恼。何以故？弥勒，少欲菩萨，于此过患悉不生故，彼修佛法不生违缘；在家出家诸众不生厌烦；诸天及人恒时清净行持故；安住且堪守护；离诸恶道，不畏堕落；远离呵责，无能胜伏；而得解脱众魔境界；无须感蒙一切痛苦；诸天及人亦当爱羡；禅定娴熟，安住清明；无有谄曲诳诈；视五妙欲为过而不放逸。如说修行，能住圣种，智者及同梵行者亦当爱乐。弥勒，若有菩萨智慧聪敏，于此（十二）功德能如是知之，为舍一切利养故，当以殊胜意乐依于少欲。”

